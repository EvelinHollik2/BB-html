<!DOCTYPE html>
<html>
<head>
<meta charset="utf-8">
<title>Nyírfa</title>
<style type="text/css">

</style>
</head>

<body>
<h1>Nyírfa</h1>
<p>A nyírfa (Betula) a nyírfafélék (Betulaceae) családjának névadó nemzetsége. Lombhullató fák és cserjék tartoznak ide.</p>
<h2>Rendszerezés</h2>
<p>A Betula nemzetség fajainak számát nem övezi konszenzus, a szerzők által elfogadott fajokban nagy eltérések mutatkoznak, a szórás a 30-nál kevesebbtől a 60-nál is többig terjed. Az alábbi (részleges) lista a forrásokban megadott művekből lett összeállítva. A nyírek igen könnyen alkotnak hibrideket, főként termesztésben, de ahol a körülmények (és a jelen lévő fajok) engedik, a természetben is.</p>
<p> Bár az eltérő kromoszómaszámok (diploid, tetraploid stb.) csökkentik a keresztezés valószínűségét, nem képeznek áthatolhatatlan akadályt előtte. Sok botanikus a különböző kromoszómaszámú növényeket automatikusan különböző fajba sorolja, ám ez nem általános (például egyes leírások szerint a B. cordifolia és a B. neoalaskana csupán a B. papyrifera változatai).</p>
<p>Forrás: <a href="http://hu.wikipedia.org/wiki/Nyírfa">Wikipedia</a></p>
</body>

</html>
